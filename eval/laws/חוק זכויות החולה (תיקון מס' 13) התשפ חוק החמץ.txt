​מוצע לקבוע כי מנהלי בתי החולים יהיו רשאים לקבוע הסדרים מיוחדים הנדרשים לשם שמירת כשרות בפסח, ובכלל זה איסורים והגבלות על הכנסת חמץ בפסח למבנה בית החולים. עוד מוצע לקבוע הסדר לעניין אופן הבאת ההוראות לידיעת הציבור. בדברי ההסבר להצעה נכתב: "בניגוד לדיני כשרות בכל השנה, איסור אכילת חמץ בחג הפסח הוא חמור ביותר ואף דיני הכשרות בפסח מחמירים ביותר, כאשר חמץ בפסח אינו "בטל בשישים", כך שחמץ שייאכל בכלי אפילו בכמות מועטה מאוד, עלול לגרום  לשלילת הכשרות מהכלים, באופן שימנע משומרי כשרות לאכול בכלים אלה. בנוסף, ישנו איסור מיוחד בפסח של "בל יראה ובל ימצא".
